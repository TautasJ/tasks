\documentclass{boi2014-et}

\usepackage{mathtools}
\usepackage{tikz}

\renewcommand{\DayNum}{1}
\renewcommand{\TaskCode}{coprobber}
\renewcommand{\TaskName}{Politseinik ja röövel}
\renewcommand{\TaskVersion}{1.4}

\renewcommand{\labelitemii}{$\circ$}
\newcommand{\constant}[1]{{\tt #1}}

\begin{document}

    \begin{wrapfigure}[8]{r}{6cm}
        \vspace{-36pt}
        \includegraphics[width=6cm]{\TaskCode.jpeg}
    \end{wrapfigure}

    Bytemore'i linnas on kuritegevus tõusnud kõigi aegade kõrgeimale tasemele.
    Muude kuritegude hulgas pannakse igapäevaselt toime röövimisi.
    Kui kuritegu on sooritatud, peab üksik patrullpolitseinik röövli kinni püüdma,
    joostes läbi kitsaste tänavate, mis ühendavad ristmikke.
    Kahjuks pääsevad röövlid enamasti minema,
    sest nad tunnevad linna paremini kui politseinikud.

    Bytemore City Police Department (BCPD) korraldas nõupidamise kuritegevuse vähendamiseks.
    Üks vastuvõetud otsustest on kasutada röövlite tabamiseks arvutite abi.
    Selleks on BCPD loonud linna täpse kaardi,
    aga nüüd vajatakse tarkvara jälitamisstrateegiate leidmiseks.

    Jälitamisstrateegia, kus üks politseinik jälitab üht röövlit, saab modelleerida järgmiselt:
    \begin{enumerate}
        \item Politseinik valib, millisel ristmikul ta patrullib.
        \item Röövel valib, millisel ristmikul ta röövib (teades ette, kus politseinik on).
            Sellest hetkest alates eeldame, et nii politseinik kui ka röövel teavad alati,
            kus vastane asub.
        \item Politseiniku käik võib olla kas liikumine naaberristmikule
            (sellisele, millele saab praeguselt ristmikult liikuda,
            läbides täpselt ühe tänava) või ootamine (jäädes paigale).
        \item Röövel liigub oma käigul alati mõnele naaberristmikule.
            Erinevalt politseinikest ei suuda röövlid paigal püsida,
            nende instinkt sunnib neid alati jooksma.
        \item Politseinik ja röövel teevad kordamööda käike (politseinik alustab),
            kuni juhtub üks kahest järgmisest sündmusest:
            \begin{enumerate}
                \item Seis kordab mõnda eelnevat (seis on defineeritud kombinatsioonina mõlema isiku asukohast ning sellest, kelle käigukord on).
                    Kordus tähendab, et röövel suudab politseinikku lõputult vältida, nii et ta pääseb põgenema.
                \item Politseinik ja röövel kohtuvad samal ristmikul (pärast ükskõik kumma käiku).
                    Sel juhul saab politseinik röövli kätte.
            \end{enumerate}
    \end{enumerate}

    \Task

    Kirjutada programm, mis otsustab linnaplaani põhjal,
    kas röövli tabamine on võimalik, ja kui on,
    siis püüab röövli kinni, tehes politseiniku eest käike.

    Programm peab eeldama, et röövel liigub optimaalselt.

    \Implementation

    Realiseerida kaks funktsiooni:
    \begin{itemize}
        \item Funktsioon \method{start(N, A)}, millel on järgmised parameetrid:
            \begin{itemize}
                \item $N$ --- ristmike arv
                    (ristmikud on tähistatud arvudega $0$ kuni $N-1$);
                \item $A$ --- kahemõõtmeline massiiv, mis kirjeldab tänavaid:
                    iga $0 \le i, j \le N-1$ korral
                    $$
                        A[i, j] \text{ on }
                        \begin{dcases*}
                            \texttt{false}, & kui $i$ ja $j$ ei ole tänavaga ühendatud \\
                            \texttt{true}, & kui $i$ ja $j$ on tänavaga ühendatud
                        \end{dcases*}
                    $$
                    Kõik tänavad on kahesuunalised
                    (s.t iga $i$ ja $j$ korral $A[i, j] = A[j, i]$)
                    ja ükski tänav ei ühenda ristmikku iseendaga
                    (s.t iga $i$ korral $A[i, i]$ on \texttt{false}).
                    Lisaks võib eeldada, et igalt ristmikult on mööda tänavaid liikudes
                    alati võimalik jõuda  igale teisele ristmikule.
            \end{itemize}

            Kui röövlit on võimalik parameetritega kirjeldatud kaardil tabada,
            siis peab funktsioon \method{start} tagastama selle ristmiku numbri,
            millel politseinik otsustab patrullida.
            Vastasel korral tagastada $-1$.

        \item Funktsioon \method{nextMove(R)},
            mis saab parameetrina ristmiku numbri $R$,
            millel röövel parajasti asub,
            ja peab tagastama selle ristmiku numbri,
            millel politseinik pärast oma järgmist käiku asub.
    \end{itemize}

    Funktsiooni \method{start} kutsutakse välja täpselt üks kord,
    enne \method{nextMove} väljakutseid.
    Kui \method{start} tagastab $-1$, siis \method{nextMove} välja ei kutsuta.
    Vastasel korral kutsutakse \method{nextMove} välja kuni jälitamine lõpeb.
    Täpsemalt, programm lõpetab töö, kui juhtub üks järgmistest asjaoludest:
    \begin{itemize}
        \item \method{nextMove} tagastab ebakorrektse käigu;
        \item tekib korduv seis;
        \item röövel saadakse kätte.
    \end{itemize}

    \Example

    \begin{wrapfigure}[4]{r}{2cm}
        \vspace{-0.5cm}
        \centering
        \begin{tikzpicture}
        \draw (0,1) -- (0,0);
        \draw (0,1) -- (1,0);
        \draw (0,1) -- (1,1);
        \foreach \x in {0,1} \foreach \y in {0,1}
            \draw (\x,\y) node[circle,draw,fill=white,inner sep=0,minimum size=0.7cm] {\pgfmathparse{int(2-2*\y+\x)}\pgfmathresult};
        \end{tikzpicture}
    \end{wrapfigure}

    Vaatame parempoolsel joonisel toodud näidet.
    Antud juhul võib politseinik alustada suvaliselt ristmikult.
    Kui ta alustab ristmikult 0,
    võib ta oma esimesel käigul oodata ja röövel jookseb ise tema juurde.
    Teise võimalusena võib ta alustada suvaliselt teiselt ristmikult,
    oodata, kuni röövel jookseb ristmikule 0, ning siis ise ka sinna minna.

    Näidissessioon näeks välja järgmine:

    \begin{tabular}{|l|c|}
        \hline
            {\bf Funktsiooni väljakutse} & {\bf Tagastab} \\
        \hline
            \method{start(4, [[0, 1, 1, 1], [1, 0, 0, 0], [1, 0, 0, 0], [1, 0, 0, 0]])} &
            \constant{3} \\
        \hline
            \method{nextMove(1)} &
            \constant{3} \\
        \hline
            \method{nextMove(0)} &
            \constant{0} \\
        \hline
    \end{tabular}

    Märkus: Lühiduse mõttes tähistab \method{start} funktsiooni väljakutses
    \constant{0} \constant{false} ning \constant{1} tähistab \constant{true}.

    \Scoring

    \begin{description}
        \item[Alamülesanne 1 (16 punkti):] $2 \le N \le 500$.
            Iga ristmike paari vahel on täpselt üks võimalik tänavatest koosnev teekond.
        \item[Alamülesanne 2 (14 punkti):] $2 \le N \le 500$.
            Ristmike ja tänavate kaart moodustab ruudustiku.
            Ruudustikul on vähemalt kaks rida ja vähemalt kaks veergu ning
            ristmikud on tähistatud alltoodud joonisel näidatud viisil.
            \begin{figure}[h!]
               \centering
               \begin{tikzpicture}
                \draw (0,0) grid (3,2);
                \foreach \x in {0,1,2,3} \foreach \y in {0,1,2}
                    \draw (\x,\y) node[circle,draw,fill=white,inner sep=0,minimum size=0.7cm] {\pgfmathparse{int(8-4*\y+\x)}\pgfmathresult};
               \end{tikzpicture}
            \end{figure}
        \item[Alamülesanne 3 (30 punkti):] $2 \le N \le 100$.
        \item[Alamülesanne 4 (40 punkti):] $2 \le N \le 500$.
    \end{description}

    Maksimaalsete punktide saamiseks peab lahendus:
    \begin{enumerate}
        \item Õigesti leidma, kas politseinikul on võimalik röövel kätte saada.
        \item Politseiniku eest käike tehes röövli edukalt kinni püüdma, kui see on võimalik.
    \end{enumerate}

    Alamülesannetes 1 ja 2 peab lahendus täitma mõlemad nõuded, et üldse punkte saada.
    Alamülesannetes 3 ja 4 saavad lahendused, mis täidavad ainult esimese nõude,
    30\% vastava alamülesande punktidest.
    Kui lahenduse eesmärgiks ongi vaid osaliste punktide saamine,
    võib programmi töö katkestada illegaalse käiguga
    (näiteks tagastades $-1$ funktsioonist \method{nextMove}).

    Tavapärased nõuded (aja ja mälu piirang, vigadeta töö lõpetamine)
    peavad olema täidetud ka osaliste punktide saamiseks.

    \Constraints

    \begin{description}
        \item[Ajapiirang:] 1,5 s.
        \item[Mälupiirang:] 256 MB.
    \end{description}

    \Experimentation

    Sinu arvutis olev hindamisprogramm loeb andmed standardsisendist.
    Sisendi esimesel real peab olema ristmike arv $N$.
    Järgmised $N$ rida peavad sisaldama naabrusmaatriksi $A$ ridu.
    Igal neist ridadest on $N$ arvu väärtustega 0 või 1.
    Maatriks peab olema sümmeetriline ja selle peadiagonaali väärtused peavad olema nullid.

    Järgmine rida peab sisaldama arvu 1, kui politseinik saab röövli kätte ja 0 vastasel juhul.

    Lõpuks, kui politseinik saab röövli kätte, peavad järgnema $N$ rida,
    mis kirjeldavad röövli strateegiat.
    Igaüks neist ridadest peab sisaldama $N+1$ täisarvu väärtustega $0$ kuni $N-1$.
    Väärtus reas $r$ ja veerus $c$, kus $c < N$, vastab seisule,
    kus on röövli kord käia, politseinik on ristmikul $r$ ja röövel ristmikul $c$.
    Väärtus ise tähistab ristmikku, millele röövel liigub.
    Peadiagonaali väärtusi ignoreeritakse, kuna nad vastavad seisudele,
    kus röövel ja politseinik on juba samal ristmikul.
    Rea $r$ viimane arv tähistab röövli stardiristmikku,
    mis vastab politseiniku stardiristmikule $r$.

    Sisend, mis tähistab kolme omavahel ühendatud ristmikku:
    \begin{center}
        \begin{tabular}{p{4cm}}
            {\tt
                3 \newline
                0 1 1 \newline
                1 0 1 \newline
                1 1 0 \newline
                1 \newline
                0 2 1 2 \newline
                2 0 0 2 \newline
                1 0 0 1 \newline
            }
        \end{tabular}
    \end{center}

    Sisend, mis vastab eelpool toodud näitele:
    \begin{center}
        \begin{tabular}{p{4cm}}
            {\tt
                4 \newline
                0 1 1 1 \newline
                1 0 0 0 \newline
                1 0 0 0 \newline
                1 0 0 0 \newline
                1 \newline
                0 0 0 0 1 \newline
                2 0 0 0 2 \newline
                3 0 0 0 3 \newline
                1 0 0 0 1 \newline
            }
        \end{tabular}
    \end{center}

\end{document}
